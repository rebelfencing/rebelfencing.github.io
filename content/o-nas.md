+++
title = "O nas"
type = "page"
description = "Rebel Fencing – szkoła szermierki klasycznej we Wrocławiu"
[menu.main]
weight = 1
+++

Rebel Fencing to szkoła fechtunku z siedzibą we Wrocławiu. Uczymy szermierki klasycznej – efektywnej, bezpiecznej i opartej na źródłach sztuki walki bronią białą. Nasz program obejmuje pracę z trzema głównymi rodzajami broni:

- szpadą dworską,
- szablą pojedynkową oraz ciężką,
- rapierem z lewakiem lub peleryną,
- mieczem długim.

Regularne zajęcia prowadzimy stacjonarnie we Wrocławiu, a do uczestników podchodzimy indywidualnie – dobieramy poziom trudności do umiejętności i możliwości każdej osoby. Oprócz stałych treningów organizujemy również warsztaty tematyczne (stacjonarne i wyjazdowe). W naszym stałym repertuarze są m.in. majówkowe wyjazdy w góry, podczas których łączymy treningi szermiercze z jazdą konną. Na przełomie sierpnia i września organizujemy tygodniowy obóz szermierczy w Karkonoszach.

Rebel Fencing można spotkać na ogólnopolskich konwentach fantastyki (m.in. Pyrkon, Wrocławskie Dni Fantastyki, Sabat Fiction Fest), gdzie uczymy podstaw walki bronią bezpieczną Go-Now i prowadzimy Arenę, na której fani fantastyki mogą spróbować swoich sił. Często bierzemy udział w pokazach walki – w strojach z epoki inscenizujemy pojedynki, prowadzimy także zajęcia z szermierki teatralnej i scenicznej.

Nasi uczniowie startują w zawodach szermierki historycznej w Polsce, regularnie zdobywając wysokie miejsca. Organizujemy także własne turnieje oraz prowadzimy Małą Ligę Szermierki Klasycznej.

Jeżeli chcesz poczuć, jak władał szablą Wołodyjowski, skrytykować Wiedźmina Geralta za błędy we władaniu mieczem albo spróbować swoich sił w pojedynku na XVII‑wieczne rapiery rodem z prozy Artura Péreza‑Reverte o kapitanie Alatriste – przyjdź na trening i zasmakuj szermierki klasycznej.

U nas trenować może każdy: nie ma górnej granicy wieku! Trenują u nas zarówno humaniści, medycy, jak i ścisłowcy; kobiety i mężczyźni – każdy czuje się tu dobrze, jak w dużej, szermierczej rodzinie.

