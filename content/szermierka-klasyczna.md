+++
title = "Szermierka klasyczna"
type = "page"
description = "Filozofia, metodyka i bezpieczeństwo w Rebel Fencing"
[menu.main]
weight = 2
+++

> „… wysoka wartość sportu szermierczego polega na tym, iż angażuje on pełnię fizycznych i psychicznych właściwości człowieka. Walczą tu szybkość z szybkością, wytrzymałość z wytrzymałością, technika przeciw technice, myśl przeciw myśli, wola przeciw woli…”
> Zoltán Ozoray‑Schenker

Szermierka klasyczna jest przede wszystkim sztuką walki, głęboko zakorzenioną w europejskiej tradycji. To umiejętność władania bronią białą i pojedynkowania się w myśl zasady bezpieczeństwa i skuteczności. W Rebel Fencing trenujemy tak, by zachować realizm walki przy pełnym poszanowaniu zdrowia i komfortu uczestników.

**Primum vivere** – „po pierwsze, by przeżyć” – to naczelna zasada definiująca podejście do walki realnej. W odróżnieniu od czysto sportowego podejścia, gdzie dopuszczalne są trafienia obopólne, w szermierce klasycznej dążymy do zadania trafienia i jednoczesnego uniknięcia bycia trafionym.

Nasza metodyka łączy:

- wyselekcjonowane treści z traktatów i źródeł historycznych,
- przekaz mistrzów fechtunku,
- metodykę treningu ogólnorozwojowego i specjalistycznego szermierki sportowej.

Dzięki temu trenujemy w sposób maksymalnie bezpieczny i efektywny. Uczymy pracy nóg, prowadzenia broni, taktyki, kontroli dystansu, a także właściwej postawy i kultury walki.

Stosujemy certyfikowany sprzęt zapewniający bezpieczeństwo: maski szermiercze, kaftany i rękawice ochronne oraz odpowiednio zabezpieczoną broń. Pracujemy z trzema rodzajami broni: szpadą dworską, szablą pojedynkową oraz rapierem z lewakiem. Każda z nich ma specyfikę, którą poznasz na treningach – możesz specjalizować się w jednej broni lub rozwijać umiejętności w kilku.

Szermierka klasyczna to także spuścizna pewnej epoki – symbol postawy opartej na honorze, odpowiedzialności i opanowaniu. Tę tradycję staramy się przekładać na współczesny, nowoczesny trening.

